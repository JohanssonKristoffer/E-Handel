Om målet hade varit att genomföra ett projekt som skulle säljas hade det varit bättre att klart dela upp rollerna, som
databashantering, styling etc. för att ha en grupp vars medlemmar är specialiserade på ett område. Resultatet av det hade varit ett arbete som blivit snabbare genomfört och möjligtvis en högre kvalité.
Det skulle i sin tur öka förtjänsten för projektet.
Som det är nu har arbetet varit någorlunda uppdelat, men alla har varit delaktiga i hela projektet.
Vi räknade med 120 timmar och blev klara på 106 timmar. Detta innebär att projektet var lyckat och kostade mindre än förväntat, vilket leder till en nöjdare kund.

Vi har uppfyllt de kraven som kunden ställde, och fått fram en funktionsduglig webbshop.
Gruppdynamiken har varit väldigt bra, och alla gruppmedlemmar har bidragit till projektet med sina kunskaper.
I de fall där det funnits skiljaktigheter så har dessa lösts genom öppen diskussion i gruppen.
Vi som grupp är väldigt nöjda med slutresultatet och anser att vi utnyttjat våra resurser väl.
En förbättring inför nästa projekt hade varit att kontrollera kunskapsnivåerna på alla medlemmar i gruppen i förväg
för att kunna dela ut arbetsuppgifterna mer effektivt.
En annan förbättring till nästa projekt hade varit att i planeringsstadiet sätta ut klara färgscheman för hur hemsidan ska färgsättas, detta för att undvika förvirring och en oenhetlig sida när flera personer jobbar på olika sidor samtidigt.
I det stora hela är gruppen nöjd med resultatet och med vår insats.
Vi har tagit stor lärdom i de saker vi gjort, och kommer att kunna leverera ett ännu bätte resultat nästa projekt tack vare det vi lärt oss
inom projektkunskap, men även ren praktisk kunskap inom programmering, databas med mera. 
